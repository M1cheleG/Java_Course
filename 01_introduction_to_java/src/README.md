# Introduzione a Java
# Esercizi

Esercizio 1: Operatori aritmetici

Scrivere un programma Java che permetta all’utente di inserire due numeri interi e,
successivamente, stampi a video il risultato di addizione, sottrazione, moltiplicazione e divisione
tra i due numeri.


Esercizio 2: Pari e dispari

Dato un numero, stampare true se il numero è pari, false altrimenti.


Esercizio 3: Inverti stringa

Data una stringa, stampare la stessa stringa invertendone il contenuto a partire dal primo spazio,
ad esempio data la stringa «come stai» stampare a video «stai come». Potete dare per assunto
che la stringa conterrà sempre un solo spazio.

Esercizio 4: Rimpiazza gli intrusi

Date tre stringhe a, b e c in input, stampare c dopo aver rimpiazzato, all’interno di c, ogni
occorrenza compresa tra due spazi di a con b. Ad esempio, date in input le stringhe «a», «b», «a
abc d», stampare a video «a bbc d». Potete dare per assunto che la stringa c conterrà sempre e
solo due spazi.

Esercizio 5: Compara stringhe

Date tre stringhe a, b e c in input, stampare l’intero corrispondente al numero di stringhe uguali
tra loro (ignorando maiuscole e minuscole). Esempio: se a, b e c sono uguali tra loro stamperà
«3», se invece a e b sono uguali ma c è diversa stamperà 2 etc.

Esercizio 6: Numero primo
Un numero primo è un numero che è divisibile solo per se stesso e 1.
Scrivete un programma che dato un numero N, scopre tutti i numeri primi fino a N.
Provate a ottimizzare il programma per renderlo il più veloce possibile, ci sono diversi trick che potete fare per velocizzarlo!

Esercizio 7: Numero perfetto
Un numero perfetto è un numero che è uguale alla somma dei suoi divisori escluso se stesso.
Per esempio, il 6 è un numero perfetto perché  i suoi divisori escluso se stesso sono 3,2 e 1 e sommandoli otteniamo di nuovo il 6
Scrivete un programma che scopre i numeri perfetti fino al 1000.