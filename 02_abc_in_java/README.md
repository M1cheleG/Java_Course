# ABC dell'informatica in Java
# Esercizi

Esercizio 1: Conta vocali e consonanti

Scrivete un programma che data una parola stampa a schermo il numero di vocali e consonanti presenti.
Modificate il programma in modo che funzioni con una frase data. (usate le funzioni).

Esercizio 2: da secondi a giorni,ore,minuti,secondi

Scrivete una funzione che dato in input un numero di secondi, restituisce una stringa che dice «Giorni: numero di giorni, Ore: numero di ore etc…»

Esercizio 3: da pari a dispari

Scrivete una funzione che dato un array di valori ne restituisce una copia dove i numeri dispari sono stati moltiplicati per 2.

Esercizio 4: Tabelline

Scrivete una funzione che dato in input due numeri n ed m, 
crea un array lungo m che in ogni cella ha il valore di indice della cella moltiplicato per n.


Esercizio 5: Fibonacci

Scrivere un metodo che stampa l’ennesimo elemento della sequenza di Fibonacci, nella quale ogni numero è definito dalla somma dei due precedenti, eccetto i primi due che sono per definizione 0 e 1. Esempio: 0, 1, 1, 2, 3, 5, 8, 13, 21, 34, ... E così via.
Assumete di iniziare da 0,  dunque fibonacci(0) = 0, fibonacci(1) = 1, ... e così via.

Esercizio 6: Anagrammi

Due stringhe a e b sono dette anagrammi se contengono gli stessi caratteri con le stesse frequenze. Ad esempio, gli anagrammi di CAT sono CAT, ACT, TAC, TCA, ATC, e CTA.
Date due stringhe a e b in input, stampare «anagrammi» se sono anagrammi (case-insensitive), «non anagrammi» altrimenti.

Esercizio 7: Minimo e massimo

Dato un array di interi (inseriti dall’utente, separati da virgola e senza spazi), effettuare la conversione dei valori in interi e stampare in ordine minimo e massimo (separati da virgola).
Gli interi inseriti possono anche assumere valori negativi.

Esercizio 8: Somma diagonale

Scrivete una funzione che data una matrice quadrata in input, restituisce la somma della diagonale da sinistra a destra.
Scrivete una seconda funzione che presa una matrice quadrata e un booleano a seconda del valore del booleano restituisce o la somma della diagonale da sinistra a destra o quella da destra a sinistra.

Esercizio 9: Tombola

Scrivete una funzione che prende in input una cartella della tombola sotto forma di matrice 3*5 e un array di numeri estratti (almeno 20 numeri, non ripetuti).
La funzione controllerà quanti ambi, terni, quaterne e cinquine sono presenti nella scheda e restituirà la stringa «il giocatore ha totalizzato ambi: numero ambi etc..
In caso di tombola invece, la funzione restituirà direttamente la stringa «TOMBOLA!!»
